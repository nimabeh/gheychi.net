<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>مقاله on نشر قیچی</title><link>https://www.gheychi.net/tags/%D9%85%D9%82%D8%A7%D9%84%D9%87/</link><description>Recent content in مقاله on نشر قیچی</description><generator>Hugo -- gohugo.io</generator><language>fa</language><copyright> قیچی / هزارُچهارصدُیک</copyright><lastBuildDate>Wed, 24 Aug 2022 00:00:00 +0000</lastBuildDate><atom:link href="https://www.gheychi.net/tags/%D9%85%D9%82%D8%A7%D9%84%D9%87/index.xml" rel="self" type="application/rss+xml"/><item><title>ماشینِ متفکّر رامون یوی</title><link>https://www.gheychi.net/post/llull/</link><pubDate>Wed, 24 Aug 2022 00:00:00 +0000</pubDate><guid>https://www.gheychi.net/post/llull/</guid><description>&lt;/br>
&lt;p>[توضیح: جستار «ماشین متفکّر رامون یوی» &lt;cite>&lt;sup id="fnref:1">&lt;a href="#fn:1" class="footnote-ref" role="doc-noteref">1&lt;/a>&lt;/sup>&lt;/cite> اوّلین بار در مجله‌ی آرژانتینیِ خانه (El Hogar) در سال ۱۹۳۷ انتشار یافت. برگردانِ پیش رو بر اساس ترجمه‌ی انگلیسی الیوت واینبرگر &lt;cite>&lt;sup id="fnref:2">&lt;a href="#fn:2" class="footnote-ref" role="doc-noteref">2&lt;/a>&lt;/sup>&lt;/cite> صورت گرفته است و عباراتی که در متن اصلی (اسپانیایی) از لاتین، آلمانی و فرانسه به کار رفته‌اند، عیناً در اینجا منتقل شده‌اند.]&lt;/p>
&lt;/br>
&lt;p>قریب به اواخر قرن سیزدهم، رامون یوی (ریموندو یوییو یا ریموند یویی) &lt;cite>&lt;sup id="fnref:3">&lt;a href="#fn:3" class="footnote-ref" role="doc-noteref">3&lt;/a>&lt;/sup>&lt;/cite> ماشین متفکر را اختراع کرد. چهارصد سال بعد، خواننده و مفسّر او آتاناسیوس کیرشر &lt;cite>&lt;sup id="fnref:4">&lt;a href="#fn:4" class="footnote-ref" role="doc-noteref">4&lt;/a>&lt;/sup>&lt;/cite>، فانوس جادو را اختراع کرد. اختراع اول در اثری با عنوان Ars magna generalis [هنر عمومی عالی] و دومی در اثری به همان اندازه غیرقابل دسترس به نام Ars magna lucis et umbrae [هنر عالی نور و سایه] ثبت شده‌اند. نام‌های هر دو اختراع سخاوتمندانه هستند. در واقعیت، در واقعیت شفاف محض، نه فانوس جادو جادویی است، و نه مکانیزم ابداع شده توسط رامون یوی توانایی فکر کردن به حتی یک فکر ناقص و غلط را دارد. به عبارت دیگر: اگر ماشین متفکّر را براساسِ مقصودش یا هدفِ درخشانِ مخترع‌اش بسنجیم و قضاوت کنیم، کار نمی‌کند. برای ما، این امرِ مسلّم در درجه دوم اهمیت قرار دارد. ماشین‌های دائم‌الحرکتِ به تصویر درآمده در طرح‌هایی که رمز و راز خود را بر صفحاتِ دائرةالمعارف‌های بی‌پایان ریخته‌اند نیز کار نمی‌کنند، همان‌طور که نظریه‌های متافیزیکی و الهیاتی که طبق عادت اعلام می‌کنند ما که هستیم و جهان چگونه است، کار نمی‌کنند. بیهودگی شناخته‌شده و علنی آن‌ها چیزی از ارزش‌‌شان نمی‌کاهد. این ممکن است (به اعتقاد من) در مورد ماشین متفکّرِ بی‌فایده نیز صادق باشد.&lt;/p>
&lt;h2 id="اختراع-ماشین">اختراع ماشین&lt;/h2>
&lt;p>ما نمی‌دانیم و هرگز نخواهیم دانست (انتظار یک مکاشفه از سوی ماشین دانای کل مخاطره‌آمیز خواهد بود) [که ماشینِ متفکّر] چگونه برای اولین بار به وجود آمد. خوشبختانه یکی از حکاکی‌های نسخه‌ی معروف ماینز (۱۷۲۱-۱۷۴۲) &lt;cite>&lt;sup id="fnref:5">&lt;a href="#fn:5" class="footnote-ref" role="doc-noteref">5&lt;/a>&lt;/sup>&lt;/cite> جای حدس و گمان در اختیار ما می‌گذارد. درحالی‌که سالزینگر &lt;cite>&lt;sup id="fnref:6">&lt;a href="#fn:6" class="footnote-ref" role="doc-noteref">6&lt;/a>&lt;/sup>&lt;/cite>، ویراستار نسخه، به درستی این مدل را ساده‌سازی یک مدل پیچیده‌ی دیگر در نظر می‌گیرد، من ترجیح می‌دهم آن را پیش‌گامی متواضع نسبت به بقیه بدانم. بیایید این مدل اجدادی را بررسی کنیم (تصویر ۱). این طرح یا نموداری از صفات خداوند است. حرف A در مرکز، بر پرودگار دلالت دارد. در امتداد محیط، حرف B برای نیکی، حرف C برای عظمت، حرف D برای ابدیت، حرف E برای قدرت، حرف F برای حکمت، حرف G برای اراده، حرف H برای فضیلت، حرف I برای حقیقت و حرف K برای شکوه قرار گرفته‌اند. این نُه حرف از مرکز به یک اندازه فاصله دارند، و هر کدام با وَترها یا خطوط مورّب به بقیه متّصل شده‌اند. نخستین ویژگی –فاصله یکسان از مرکز- به اين معناست كه همه‌ی اين صفات ذاتي هستند؛ ویژگی دوم - خطوط موّرب- یعنی این صفات به طور سیستماتیک به هم مرتبط‌اند، به گونه‌ای که با ارتدوکسیِ بی‌عیب و نقصی تایید می‌کنند که شکوه ابدی است یا ابدیت شکوهمند است. که قدرتْ حقیقی، باشکوه، نیک، عظیم، ابدی، قدرتمند، حکیم، آزاد، و بافضیلت است، یا نیک‌خواه عظیم، بسیار جاودانه، تا ابد قدرتمند، قدرتمندانه خردمند، خردمندانه آزاد، آزادانه با فضیلت، به طرز فضیلت‌مندی راستگو است و غیره و غیره.&lt;/p>
&lt;p>من از خوانندگانم می‌خواهم که عظمت کامل این &lt;ital> موارد غیره&lt;/ital> را درک کنند. کافی‌ست بگوییم این موارد شامل تعداد ترکیب‌هایی هستند بسیار بیشتر از آنچه این صفحه می‌تواند ثبت کند. این امر مسلّم که همه آن‌ها تماماً بیهوده هستند و این واقعیت که برای ما گفتنِ شُکوه ابدی است به همان اندازه که بگوییم ابدیت شکوهمند است به شدت پوچ و باطل است، تنها در درجه دوم اهمیت قرار دارد. این نمودار بی‌تحرّک، با نُه حرف‌بزرگ‌اش که بین نُه محفظه توزیع شده‌و توسط یک ستاره و تعدادی چندضلعی به هم مرتبط شده‌اند، [به خودی خود] یک ماشین متفکر است. برای مخترع آن (فراموش نکنیم مردی از قرن سیزدهم) طبیعی بود آن را با موضوعی پُر کند که اکنون به نظر ما بی‌ارزش است. اکنون می‌دانیم که مفاهیم نیکی، عظمت، حکمت، قدرت و شُکوه قادر به ایجاد مکاشفه‌ای قابل ستایش نیستند. ما (که اساسا کمتر از رامون یوی ساده لوح نیستیم) ماشین را به گونه‌ای متفاوت بارگذاری می‌کنیم، بدون شک با کلمات&lt;ital> آنتروپی، زمان، الکترون‌ها، انرژی بالقوه، بعد چهارم، نسبیت، پروتون‌ها، انیشتین. &lt;/ital> یا با &lt;ital>ارزش اضافی، پرولتاریا، سرمایه‌داری، مبارزه طبقاتی، ماتریالیسم دیالکتیک، انگلس. &lt;/ital>&lt;/p>
&lt;h2 id="سه-دیسک">سه دیسک&lt;/h2>
&lt;p>اگر صِرفِ یک دایره که به نُه قسمت تقسیم شده باشد بتواند ترکیبات پُرشماری را ایجاد کند، از سه دیسک متّحدالمرکز و گَردان ساخته شده از چوب یا فلز که هر کدام پانزده یا بیست محفظه دارند، چه شگفتی‌هایی را می‌توان انتظار داشت؟ این فکر به ذهن رامون یوی از راه دور در جزیره سرخ و بلندبالای مایورکا خطور کرد و او ماشین بی‌ادعایش را طراحی نمود. شرایط و اهداف این ماشین (تصویر ۲) دیگر برای ما جالب نیست، اما اصل راهنمای آن به کاربردِ روشمندِ شانس برای حل یک مسأله هنوز هم جالب است.&lt;/p>
&lt;p>در ابتدای این مقاله گفتم که ماشین متفکر کار نمی‌کند. من به آن تهمت زده‌ام: elle ne fonctionne que trop خیلی هم خوب کار می‌کند. بیایید یک مسأله را تصادفاً انتخاب کنیم: روشن‌کردن رنگ «حقیقی» یک ببر. من به هر یک از حروف یوی ارزش یک رنگ را می‌دهم، دیسک‌ها را می‌چرخانم، و رمزگشایی می‌کنم که ببرِ ملوّنْ آبی، زرد، سیاه، سفید، سبز، بنفش، نارنجی و خاکستری، یا آبی مایل به زرد، آبی سیاه، آبی سفید، آبی سبز، آبی مایل به ارغوانی، آبی آبی و غیره است. پیروان هنر عالیArs magna در مواجهه با این ابهام سیل‌آسا واهمه نداشتند. آن‌ها استقرار همزمان ماشین‌های ترکیبی بیشتری را توصیه کردند که (طبق گفته آنها) به تدریج خود را از طریق «ضربی‌ها» و «حذفی‌ها» جهت گیری و اصلاح می‌کنند. تا مدت‌ها، بسیاری از مردم بر این باور بودند که آشکار شدن قطعیِ همه‌ی معماهای جهان در دستکاری صبورانه‌ی این دیسک‌ها نهفته است.&lt;/p>
&lt;h2 id="گالیور-و-ماشیناش">گالیور و ماشین‌اش&lt;/h2>
&lt;p>شاید خوانندگان من به خاطر بیاورند در بخش سوم &lt;ital>سفرهای گالیور&lt;/ital>، سوئیفت &lt;cite>&lt;sup id="fnref:7">&lt;a href="#fn:7" class="footnote-ref" role="doc-noteref">7&lt;/a>&lt;/sup>&lt;/cite> ماشین متفکّر را به سخره می‌گیرد. او ماشین پیچیده‌تر دیگری را پیشنهاد یا توصیف می‌کند که دخالت انسان در آن نقش بسیار کمتری دارد.&lt;/p>
&lt;p>کاپیتان گالیور می‌گوید این ماشین یک قاب چوبی است، پرشده با مکعب‌هایی به اندازه‌ی تاس که با سیم‌هایی باریک به هم وصل شده‌اند. کلمات در شش طرف مکعب‌ها نوشته شده‌اند. دستگیره‌های آهنی در اطراف لبه‌های قاب وصل شده‌اند. وقتی دسته‌ها جابه‌جا شوند، مکعب‌ها برمی‌گردند؛ در هر چرخش دسته، کلمات و ترتیب آن‌ها تغییر می‌کنند. سپس مکعب‌ها به دقت مورد مطالعه قرار می‌گیرند، و اگر دو یا سه تا از آن‌ها یک جمله یا بخشی از یک جمله را تشکیل دهند، دانش‌آموزان آن را در یک دفترچه کپی می‌کنند. «پروفسور،» گالیور با بی‌حوصلگی می‌افزاید: «چندین جلد را از جملات شکسته که قبلا در برگه‌های بزرگ جمع‌آوری شده بودند به من نشان داد که قصد داشت با هم ترکیب کند، و از آن مواد غنی مجموعه‌ای کامل از همه هنرها و علوم را به جهان ارائه کند&amp;hellip;»&lt;/p>
&lt;h2 id="یک-دفاع-نهایی">یک دفاع نهایی&lt;/h2>
&lt;p>به عنوان ابزاری برای بررسی فلسفی، ماشین متفکّر پوچ است. امّا به عنوان یک ابزار ادبی و شاعرانه پوچ نخواهد بود. فریتز موتنر &lt;cite>&lt;sup id="fnref:8">&lt;a href="#fn:8" class="footnote-ref" role="doc-noteref">8&lt;/a>&lt;/sup>&lt;/cite> با دقت نظر اشاره می‌کند [Wörterbuch der Philosophie l 284 فرهنگ لغت فلسفه یک، ۲۸۴] که یک واژه‌نامه‌ی مقفّا نوعی ماشین متفّکر است. شاعری که برای توصیفِ «ببر» به صفت نیاز دارد، به شیوه‌ای مشابه ماشین عمل می‌کند. او صفت‌‌ها را امتحان می‌کند تا یکی را پیدا کند که به اندازه کافی تکان‌دهنده باشد. «ببر سیاه» می‌تواند یک ببر در شب باشد؛ «ببر قرمز»، با دلالت ضمنی آن بر خون، می‌تواند همه‌ی ببرها باشد.&lt;/p>
&lt;/br>
&lt;div class="footnotes" role="doc-endnotes">
&lt;hr>
&lt;ol>
&lt;li id="fn:1">
&lt;p>( La máquina de pensar de Raimundo Lulio)&amp;#160;&lt;a href="#fnref:1" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:2">
&lt;p>Eliot Weinberger&amp;#160;&lt;a href="#fnref:2" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:3">
&lt;p>به کاتالان Ramón Llullو در اسپانیانی Raimundo Lulio&amp;#160;&lt;a href="#fnref:3" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:4">
&lt;p>Athanasius Kircher&amp;#160;&lt;a href="#fnref:4" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:5">
&lt;p>Mainz edition&amp;#160;&lt;a href="#fnref:5" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:6">
&lt;p>Ivo Salzinger&amp;#160;&lt;a href="#fnref:6" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:7">
&lt;p>Swift&amp;#160;&lt;a href="#fnref:7" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:8">
&lt;p>Fritz Mauthner&amp;#160;&lt;a href="#fnref:8" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;/ol>
&lt;/div></description></item><item><title>درباره‌ی فرقه‌ی کتاب‌ها</title><link>https://www.gheychi.net/post/borgescultbook/</link><pubDate>Wed, 08 Jun 2022 00:00:00 +0000</pubDate><guid>https://www.gheychi.net/post/borgescultbook/</guid><description>&lt;/br>
&lt;p>[توضیح: جستار «درباره‌ی فرقه‌ی کتاب‌ها» (Del culto de los libros)، اوّلین بار در روزنامه‌ی آرژانتینیِ &lt;ital>&lt;em>لا-ناسیون&lt;/em>&lt;/ital> یا &lt;ital>&lt;em>ملّت&lt;/em> &lt;/ital>(La Nación) در سال ۱۹۵۱ انتشار یافت، و بعدتر در مجموعه مقالاتِ &lt;ital>&lt;em>دیگر تفتیش‌ها&lt;/em>&lt;/ital> (Otras inquisiciones) نیز گنجانده شد. اساسِ برگردانِ پیش‌رو، ترجمه‌ی انگلیسیِ الیوت واینبرگر بوده، امّا با متن اسپانیایی نیز تطبیق داده شده است.]&lt;/p>
&lt;/br>
&lt;p>در کتاب هشتم از &lt;ital>اودیسه،&lt;/ital> می‌خوانیم که خدایان بدبختی می‌بارند تا آیندگان چیزی برای سرودن داشته باشند.&lt;cite>&lt;sup id="fnref:1">&lt;a href="#fn:1" class="footnote-ref" role="doc-noteref">1&lt;/a>&lt;/sup>&lt;/cite> سی قرن بعدتر، عبارتِ مالارمه که «جهان وجود دارد تا در کتابی تمام شود»، گویی همان مفهوم را تکرار می‌کند—توجیهی زیبایی‌شناسانه برای وجود شرّ. با این حال، این دو الهیات کاملاً بر هم منطبق نیستند؛ اوّلی به دورانِ سخنِ شفاهی تعلّق دارد، و دوّمی به دورانِ سخنِ مکتوب. یکی از داستان‌سرایی سخن می‌گوید و دیگری از کتاب‌ها. یک کتاب، هر کتابی، برای ما شیئی مقدّس است: سروانتس، کسی که احتمالاً به هر چه که هر کس می‌گفت گوش نمی‌داد، حتّی «اوراق پاره و باطله‌ی کف خیابان» را هم می‌خواند. آتش، در یکی از کمدی‌های برنارد شاو &lt;ital>[سزار و کلئوپاترا]،&lt;/ital> کتابخانه‌ی اسکندریه را تهدید می‌کند؛ کسی فریاد می‌کشد که خاطره‌ی بشر خواهد سوخت، و سزار پاسخ می‌دهد: «چه خاطره‌ی شرم‌آوری. بگذار بسوزد». در نظر من، سزارِ تاریخی شاید این فرمان را که نویسنده به او نسبت داده است قبول یا محکوم می‌کرد، امّا بر خلاف ما، آن را هزلی توهین‌آمیز نمی‌انگاشت. دلیلش واضح است: برای قدما سخنِ مکتوب چیزی بیشتر از جایگزینی برای سخنِ شفاهی نبود.&lt;/p>
&lt;p>مشهور است که فیثاغورث هیچ‌گاه ننوشت؛ گمپرس (در کتاب &lt;ital>متفکران یونانی&lt;/ital>)&lt;cite>&lt;sup id="fnref:2">&lt;a href="#fn:2" class="footnote-ref" role="doc-noteref">2&lt;/a>&lt;/sup>&lt;/cite> ادعا می‌کند که او [فیثاغورث] به فضایلِ آموزشِ شفاهی اعتقاد راسخ‌تری داشت. قدرتمندتر از این امتناعِ فیثاغورث، تصدیقِ صریحِ افلاطون است. او در تیمائوس می‌نویسد: «امرِ دشواری‌ست، سازنده و پدرِ این جهان را یافتن، و، حتّی اگر یافته شود، غیرممکن است آن را برای دیگر مردمان توضیح دادن»؛ و در &lt;ital>فایدروس،&lt;/ital> افسانه‌ای مصری علیه نوشتن را بازمی‌گوید (که عمل به آن [نوشتن]، موجبِ وابستگی به نمادها و غفلت از تمرینِ حافظه می‌شود)، و اضافه می‌کند که کتاب‌ها مانند نگاره‌های منقوش‌اند «که به نظر زنده‌اند، امّا به سوالاتی که از آن‌ها پرسیده شود هیچ پاسخی نمی‌دهند». برای سَبُک کردن یا از میان بردن این دشواری، او دیالوگ فلسفی را ابداع نمود. معلّمْ شاگرد را برمی‌گزیند، امّا یک کتاب خوانندگان خود را انتخاب نمی‌کند، خوانندگانی که شاید بدجنس یا احمق باشند. این بی‌اعتمادیِ افلاطونی در سخنان کلمنتِ اسکندریه—مردی از فرهنگ پاگانی—ادامه می‌یابد: «سنجیده‌ترین روشِ آموزش نوشتن نیست، بلکه آموختن و آموزاندن با سخنِ دهان است، زیرا آنچه نوشته شود باقی می‌ماند» (&lt;ital>استروماتا&lt;/ital>)،&lt;cite>&lt;sup id="fnref:3">&lt;a href="#fn:3" class="footnote-ref" role="doc-noteref">3&lt;/a>&lt;/sup>&lt;/cite> و در همان رساله: «نوشتنِ تمامِ چیزها در یک کتاب، یعنی شمشیری را در دستان کودکی نهادن»، عبارتی که از انجیل‌ها می‌آید: «آنچه مقدس است به سگان مدهید و نه مرواریدهای خویش پیش خوکان اندازید، مبادا آنها را پایمال کنند، پس آنگاه برگردند و شما را بردرند».&lt;cite>&lt;sup id="fnref:4">&lt;a href="#fn:4" class="footnote-ref" role="doc-noteref">4&lt;/a>&lt;/sup>&lt;/cite> این عبارت از عیسی است، بزرگ‌ترینِ معلّمانِ شفاهی، کسی که تنها یک بار کلماتی بر زمین نوشت، و هیچ‌کس آنچه را که نوشته بود نخواند (یوحنّا ۸:۶).&lt;/p>
&lt;p>در پایان قرن دوم میلادی، کلمنت اسکندریه درباره‌ی بی‌اعتمادی‌اش به نوشتن نوشت؛ پایان قرن چهارم میلادی شاهد آغاز فرایندی ذهنی بود که، پس از نسل‌های متمادی، منجر به غلبه‌ی سخنِ مکتوب بر سخنِ شفاهی شد، تفوّقِ قلم بر صدا. دست تقدیر رقم زد که نویسنده‌ای لحظه‌ی دقیقِ شروعِ این فرایندِ فراخ را معیّن کند. قدیس آگوستین در کتابِ ششمِ &lt;ital>اعترافات&lt;/ital> آن را ذکر می‌کند:&lt;/p>
&lt;p>«[آمبروز] به وقت مطالعه، چشمانش صفحات کتاب را می‌کاویدند و قلبش معنا را می‌جست، امّا صدایش خاموش و زبانش ساکن بود. بی هیچ مانعی می‌توانستیم به حضورش برویم. چنین نبود که ورود ملاقات‌کنندگان اعلام شود و از همین روی، وقتی به محضرش می‌رفتیم، اغلب می‌دیدیم که در سکوت مشغول مطالعه است. هرگز عادت نداشت که چیزی را با صدای بلند بخواند. به آرامی در کنارش می‌نشستیم و احدی جسارت نمی‌کرد او را که چنان غرقه در مطالعه بود آشفته‌خاطر سازد. پس از مدّتی، محضرش را ترک می‌کردیم؛ زیرا حدس می‌زدیم که مایل نیست در مجال مختصری که پس از پریشانی حاصل از مسائل دیگران، برای او فراهم آمده بود تا در آن افکارش را تازه گرداند، آرامش از او برباییم. خودداری او از قرائت با صدای بلند، شاید از بیم آن بود که کلامی مبهم از نویسنده‌ی کتابِ مورد مطالعه، پرسشی را در ذهن شنونده‌ی موشکاف پدید آورد و آن‌گاه او ناگزیر از توضیح معنای کلمات و یا بحث در نکات دشوارتر شود. اگر می‌بایست اوقات خود را چنین سپری کند، دیگر هرگز برای مطالعه‌ی کتاب‌های دل‌خواهش فرصت کافی نمی‌یافت. دلیل محکم‌تر دیگر آن بود که می‌بایست صدایش را، که به سرعت دچار گرفتگی می‌شود، بهر کار دیگری حفظ کند. می‌توانیم مطمئن باشیم، که جهت این کار، هر آن‌چه بود، خیر بود.»&lt;cite>&lt;sup id="fnref:5">&lt;a href="#fn:5" class="footnote-ref" role="doc-noteref">5&lt;/a>&lt;/sup>&lt;/cite>&lt;/p>
&lt;p>قدیس آگوستین شاگردِ قدیس امبروز بود، اسقفِ میلان، حوالی سال ۳۸۴ میلادی؛ سیزده سال بعد، در نومیدیا، او [آگوستین] اعترافات‌اش را نوشت و هنوز از آن منظره‌ی خارق‌العاده آشفته بود: مردی در اتاقی، با یک کتاب، می‌خواند بی‌آنکه کلمات را تلفّظ کند.&lt;cite>&lt;sup id="fnref:6">&lt;a href="#fn:6" class="footnote-ref" role="doc-noteref">6&lt;/a>&lt;/sup>&lt;/cite>&lt;/p>
&lt;p>آن مرد با حذفِ صدا، بی‌واسطه از نمادِ مکتوب به شهود رسید؛ هنرِ عجیبی که ابداع کرد، هنرِ خواندن در سکوت، به نتایج شگفتی منجر شد. از آن [خواندن در سکوت]، سال‌ها بعد، مفهومِ کتاب به مثابه هدفی در خود—و نه وسیله‌ای برای نیل به هدفی—زاده شد. (این مفهوم عرفانی، به ادبیاتِ کفرآمیز منتقل گشت، و سرنوشت‌های بی‌نظیرِ فلوبر و مالارمه، و هنری جیمز و جیمز جویس را رقم زد.) تصوّرِ خدایی که با انسان‌ها سخن می‌گوید تا به آن‌ها انجامِ کاری را فرمان دهد یا آن‌ها را از انجامِ کاری منع کند، متأثر از کتابِ مطلق است، از کتابِ مقدّس. برای مسلمانان، قرآن (که «الکتاب» نیز نامیده می‌شود) تنها اثری از خداوند نیست، مانند روح آدمیان یا هستی؛ [بلکه] یکی از صفات خداوند است، مانند ابدیت او یا خشمِ او. در سوره‌ی سیزدهم می‌خوانیم که متنِ اصلی، مادرِ کتاب [اُمّ الکتاب]، در بهشت محفوظ است.&lt;cite>&lt;sup id="fnref:7">&lt;a href="#fn:7" class="footnote-ref" role="doc-noteref">7&lt;/a>&lt;/sup>&lt;/cite> محمد غزالی، الغزالِ مَدرَسیان، اعلام داشت: «قرآن در کتابی کپی شده است، با زبان به تلفّظ درمی‌آید، در قلب به یاد سپرده می‌شود و، با وجود این، در مرکزِ خداوند جاری‌ست و با عبورش از اوراقِ مکتوب و ادراک انسانی تغییر نمی‌یابد». این قرآنِ ناآفریده، در نظر جورج سِیل،&lt;cite>&lt;sup id="fnref:8">&lt;a href="#fn:8" class="footnote-ref" role="doc-noteref">8&lt;/a>&lt;/sup>&lt;/cite> چیزی جز ایده یا مثال افلاطونیِ قرآن نیست؛ محتمل است که غزالی ایده‌ی مُثُل را، که از طریق رسائل &lt;ital>اخوان الصفا&lt;/ital> و ابن‌سینا به اسلام منتقل شد، برای توضیح مفهومِ اُمّ الکتاب استفاده کرده باشد.&lt;/p>
&lt;p>شگفت‌آورتر از مسلمانان، یهودیان بودند. در نخستین بخش از کتاب مقدّس‌شان، آن عبارتِ معروف آمده است: «و خدا گفت روشنائی بشود و روشنائی شد»؛&lt;cite>&lt;sup id="fnref:9">&lt;a href="#fn:9" class="footnote-ref" role="doc-noteref">9&lt;/a>&lt;/sup>&lt;/cite> کابالیست‌ها استدلال کردند که فضیلتِ آن فرمانِ خداوند برگرفته از حروفِ کلمات است. &lt;ital>سفر یصیرا&lt;/ital>(کتاب پیدایش)،&lt;cite>&lt;sup id="fnref:10">&lt;a href="#fn:10" class="footnote-ref" role="doc-noteref">10&lt;/a>&lt;/sup>&lt;/cite> نوشته شده در سوریه یا فلسطین حوالی قرن ششم میلادی، نشان می‌دهد که یهوهِ عالم‌گیر، خدای اسرائیل و خدای متعال، جهان را به وسیله‌ی اعداد اصلی از یک تا دَه و بیست‌ودو حرف الفبا آفرید. اینکه اعداد بتوانند وسیله یا عنصر خلقت باشند، عقیده‌ی فیثاغورث و یامبلیخوس&lt;cite>&lt;sup id="fnref:11">&lt;a href="#fn:11" class="footnote-ref" role="doc-noteref">11&lt;/a>&lt;/sup>&lt;/cite> است؛ اینکه حروف نیز چنین‌اند، نشانه‌ی بارزِ پدیداریِ فرقه‌ی جدید نوشتن است. در پاراگراف دوم از فصل دوم [از &lt;ital>سفر یصیرا&lt;/ital>] می‌خوانیم: «بیست‌ودو حرف اصلی: خدا آن‌ها را نقش زد، حکاکی کرد، ترکیب نمود، سنجید، جابه‌جا کرد، و با آن‌ها همه چیز را که هست و خواهد بود به وجود آورد». این کتاب سپس آشکار می‌کند که کدام حرف بر باد چیره است، و کدام بر آب، و کدام بر آتش، و کدام بر خِرَد، و کدام بر صلح، و کدام بر رحمت، و کدام بر خواب، و کدام بر خشم، و اینکه چگونه (برای مثال) حرفِ کاف که چیره بر زندگی‌ست، به پیدایشِ خورشید در جهان، روز چهارشنبه در هفته، و گوشِ چپ در بدن خدمت کرد.&lt;/p>
&lt;p>مسیحیان حتّی فراتر رفتند. این اندیشه که الوهیت کتابی نوشته است آنان را به این تصور واداشت که او دو کتاب نوشته است، و آن کتابِ دیگر جهان است. در آغاز قرن هفدهم میلادی، فرانسیس بیکن در &lt;ital>پیشرفتِ دانش&lt;/ital>&lt;cite>&lt;sup id="fnref:12">&lt;a href="#fn:12" class="footnote-ref" role="doc-noteref">12&lt;/a>&lt;/sup>&lt;/cite> اظهار داشت که خدا به ما دو کتاب بخشید تا به خطا نیفتیم: اوّلی، کتاب مقدّس، اراده‌ی او را ظاهر می‌سازد؛ دوّمی، کتاب موجودات، قدرت او را ظاهر می‌سازد و کلیدِ کتابِ اوّل است. مقصودِ بیکن چیزی فراتر از یک استعاره بود؛ او باور داشت که جهان قابل تقلیل به صورت‌هایی ذاتی است (دماها، غلظت‌ها، وزن‌ها، رنگ‌ها)، که در شُمارِ محدودی، الفبای طبیعت یا دنباله‌هایی از حروف را شکل داده‌اند که با آن متنِ جهان نوشته شده است.&lt;cite>&lt;sup id="fnref:13">&lt;a href="#fn:13" class="footnote-ref" role="doc-noteref">13&lt;/a>&lt;/sup>&lt;/cite> سِر توماس براون، حوالی سال ۱۶۴۲، تاکید کرد که «بنابراین دو کتاب وجود دارد که الوهیتِ خود را از آن‌ها می‌گیرم؛ در کنار یکی که نوشته‌ی خداوند است، دیگری خادمِ او طبیعت است، آن کتابِ جهانی و عمومی، که گسترده پیش چشمان همگان: آن‌ها که او [خداوند] را هیچ‌گاه در یکی از آن دو ندیدند، او را در دیگری کشف کرده‌اند» (&lt;ital>مذهبِ پزشک،&lt;/ital>&lt;cite>&lt;sup id="fnref:14">&lt;a href="#fn:14" class="footnote-ref" role="doc-noteref">14&lt;/a>&lt;/sup>&lt;/cite> فصل اول، بخش ۱۶). در همان پاراگراف می‌خوانیم: «اجمالاً، همه‌ی چیزها مصنوعی‌اند؛ زیرا طبیعتْ هنرِ خداست». دویست سال گذشت، و [توماس] کارلایلِ اسکاتلندی، چندین جای در کتاب‌هایش، به طور خاص در جستار درباره‌ی [آلساندرو] کاگلیوسترو،&lt;cite>&lt;sup id="fnref:15">&lt;a href="#fn:15" class="footnote-ref" role="doc-noteref">15&lt;/a>&lt;/sup>&lt;/cite> از فرضیه‌ی بیکن فراتر رفت؛ او گفت که تاریخِ جهانی یک کتاب مقدّس است که ما آن را رمزگشایی می‌کنیم و با تردید می‌نویسیم، که در آن خودِ ما نیز نوشته شده‌ایم. بعدتر، لیون بلوی می‌نویسد:&lt;/p>
&lt;p>«هیچ انسانی بر روی زمین نیست که قادر باشد بگوید کیست. هیچ‌کس نمی‌داند که برای چه کاری به این دنیا آمده است، که اعمال و احساسات و افکارش چه تناظری دارند، یا که نامِ حقیقیِ او چیست، نامِ جاودانی‌اش در دفترِ نور&amp;hellip; تاریخْ مناجات‌نامه‌ای عظیم است، جایی‌ست که اشخاص و اعصار بی‌ارزش‌تر از آیات و سوره‌ها نیستند، گرچه اهمیت هر دو نامعیّن است و عمیقاً پنهان» (&lt;ital>روحِ ناپلئون،&lt;/ital> ۱۹۱۲).&lt;cite>&lt;sup id="fnref:16">&lt;a href="#fn:16" class="footnote-ref" role="doc-noteref">16&lt;/a>&lt;/sup>&lt;/cite>&lt;/p>
&lt;p>هستیِ جهان، به قول مالارمه، برای خاطرِ یک کتاب است؛ به قول بلوی، ما آیات و کلمات و حروفِ یک کتابِ جادویی هستیم، و آن کتابِ لاینقطع تنها چیزِ در جهان است: در حقیقت، آن کتابْ جهان است.&lt;/p>
&lt;/br>
&lt;div class="footnotes" role="doc-endnotes">
&lt;hr>
&lt;ol>
&lt;li id="fn:1">
&lt;p>«این کار خدایانست. ایشان مرگ را بهره‌ی این مردم کردند تا آنکه آیندگان درین زمینه سرود بسرایند». هومر، &lt;ital>اودیسه،&lt;/ital> ترجمه‌ی سعید نفیسی (تهران: انتشارات علمی و فرهنگی، چاپ شانزدهم ۱۳۸۵. صفحه ‍۱۸۴).&amp;#160;&lt;a href="#fnref:1" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:2">
&lt;p>تئودور گُمپرِس (۱۹۱۲ – ۱۸۳۲) فیلسوف اتریشی، و &lt;ital>متفکران یونانی&lt;/ital> مهم‌ترین کتاب اوست (این کتاب با ترجمه‌ی محمد حسن لطفی توسط انتشارات خوارزمی به چاپ رسیده است).&amp;#160;&lt;a href="#fnref:2" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:3">
&lt;p>Stromateis یا Stromata، یکی از رسائل کلمنت اسکندریه، متأله مسیحی و غنوصیِ قرن دوم میلادی.&amp;#160;&lt;a href="#fnref:3" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:4">
&lt;p>انجیل متّی ۷:۶. از: &lt;ital>عهد جدید،&lt;/ital> ترجمه‌ی پرویز سیار (تهران: نشر نی، چاپ اول ۱۳۸۷. صفحه ۱۵۲).&amp;#160;&lt;a href="#fnref:4" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:5">
&lt;p>نقل از: قدیس آگوستین، &lt;ital>اعترافات،&lt;/ital> ترجمه‌‎ی سایه میثمی (تهران: سهروردی، چاپ اول ۱۳۸۰. صفحه ۱۷۳-۱۷۲).&amp;#160;&lt;a href="#fnref:5" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:6">
&lt;p>پانوشت از بورخس: شارحان ذکر کرده‌اند که در آن زمان خواندن به صدای بلند مرسوم بوده است تا معنا بهتر فهم شود، چرا که نه علائم سجاوندی وجود داشت، و نه حتّی تقطیع کلمات، و همین طور جمع‌خوانی مرسوم بود زیرا نسخه‌ها کمیاب بودند. مکالمه‌ی لوثین سامساتی (Lucian of Samosata)، &lt;ital>علیهِ کتاب‌خرِ نادان،&lt;/ital> شامل گزارشی از این رسم در قرن دوم میلادی است.&amp;#160;&lt;a href="#fnref:6" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:7">
&lt;p>اشاره به آیه‌ی ۳۹ از سوره‌ی رعد در قرآن: «خداوند آنچه را بخواهد می‌زداید یا می‌نگارد، و ام‌الکتاب نزد اوست» (از ترجمه‌ی خرمشاهی، دسترسی از وبسایت تنزیل tanzil.net).&amp;#160;&lt;a href="#fnref:7" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:8">
&lt;p>George Sale، مستشرق بریتانیایی قرن هجدهم و مترجم قرآن به انگلیسی.&amp;#160;&lt;a href="#fnref:8" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:9">
&lt;p>نقل از ترجمه‌ی انجمن کتاب مقدس (چاپ دوم در ایران ۱۹۸۷، صفحه ۱).&amp;#160;&lt;a href="#fnref:9" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:10">
&lt;p>Sepher Yetzirah یا Book of Formation، از اصلی‌ترین و قدیمی‌ترین متون کابالا و عرفان یهودی.&amp;#160;&lt;a href="#fnref:10" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:11">
&lt;p>Iamblichus، فیلسوف نوافلاطونیِ اهل سوریه در اواخر قرن سوم میلادی.&amp;#160;&lt;a href="#fnref:11" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:12">
&lt;p>The Advancement of Learning کتابی از بیکن به سال ۱۶۰۵.&amp;#160;&lt;a href="#fnref:12" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:13">
&lt;p>پانوشت از بورخس: در آثار گالیله مفهومِ جهان به مثابه یک کتاب فراوان است. بخش دوم از منتخباتِ [آنتونیو] فاوارو (&lt;ital>گالیلئو گالیله: آراء، اندرزها و گفته‌ها؛&lt;/ital> فلورانس: ۱۹۴۹)، «کتاب طبیعت» عنوان دارد. یک پاراگراف را نقل می‌کنم: «فلسفه‌ای در آن کتاب بسیار بزرگ نوشته شده است که پیوسته در برابر چشمان ما گشوده است (منظورم جهان است)، امّا درک نمی‌شود مگر اینکه کسی اول زبان آن را بیاموزد و حروفی که با آن نوشته شده است را بداند. زبانِ آن کتاب ریاضیات است و حروف‌اش مثلث‌ها، دایره‌ها، و دیگر اشکال هندسی‌اند».&amp;#160;&lt;a href="#fnref:13" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:14">
&lt;p>Religio Medici یا The Religion of a Doctor کتابی از توماس براون.&amp;#160;&lt;a href="#fnref:14" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:15">
&lt;p>Count Alessandro di Cagliostro نام مستعار Giuseppe Balsamo (۱۷۹۵-۱۷۴۳) ماجراجو و جادوگرِ ایتالیایی است. جستار مورد نظر از کارلایل در سال ۱۸۳۳ نوشته شده.&amp;#160;&lt;a href="#fnref:15" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;li id="fn:16">
&lt;p>L&amp;rsquo;Ame de Napoléon نوشته‌ی Léon Bloy (۱۹۱۷-۱۸۴۶) نویسنده و شاعر فرانسوی.&amp;#160;&lt;a href="#fnref:16" class="footnote-backref" role="doc-backlink">&amp;#x21a9;&amp;#xfe0e;&lt;/a>&lt;/p>
&lt;/li>
&lt;/ol>
&lt;/div></description></item><item><title>قیچی چیست؟ (۱)</title><link>https://www.gheychi.net/post/scissors-1/</link><pubDate>Tue, 07 Jun 2022 00:00:00 +0000</pubDate><guid>https://www.gheychi.net/post/scissors-1/</guid><description>&lt;p>[نشر قیچی بنا دارد در قالب چند مقاله‌ی پیوسته، توضیحاتی مفصّل و مبسوط درباره‌ی «جنبش قیچی» ارائه دهد. نخستین مقاله به مسأله‌‌ی تألیف در پروژه‌ی قیچی اختصاص دارد.]&lt;/p>
&lt;br>
&lt;p>&lt;ital>دل از من درباره‌ی آن توضیح منسجم می‌خواهی؟. &lt;/ital> (از تولیداتِ فصلِ بیستمِ جنبشِ قیچی)&lt;/p>
&lt;/br>
&lt;p>«جنبشِ قیچی» عنوانِ اوّلین پروژه‌ی نشر قیچی در زمینه‌ی ادبیات الکترونیک است که زمستان ۱۳۹۹ آغاز به کار کرد. کلمه‌ی «جنبش» در اینجا بدواً به معنای «حرکت» است (مانند ترکیبِ «جنبشِ مولکولی») و اشاره به تولیداتِ خودکار و بی‌وقفه‌ی ماشینِ قیچی دارد که در قالبِ صفحه‌ی توییترِ &lt;a href="https://twitter.com/30zerMbot">«جنبش قیچی»&lt;/a> منتشر می‌شوند. به عنوانِ یک پروژه‌ی گروهی، کلمه‌ی «جنبش» به بُعدی جمعی و اجتماعی نیز اشاره دارد (مانند ترکیبِ «جنبشِ کارگری»). از منظری دیگر، «جنبش قیچی» گفت‌وگویی‌ست زنده و مستمر میان صدها شاعر و نویسنده‌ی زن و مرد، شناس و ناشناس—هزار و یک شبی جدید در آغازِ قرنِ پانزدهم شمسی.&lt;/p>
&lt;p>اساسِ کارِ جنبشِ قیچی، تولیدِ مُتونِ جدید است بر پایه‌ی مُتونِ موجود در کتابخانه‌ی بشر به زبان فارسی، از طریقِ دَر هَم ریختنِ این مُتون به کمکِ ابزارهای ماشینی و کامپیوتری. در مورد جزئیاتِ تکنیکی و کُد و الگوریتمِ ماشینِ قیچی و نحوه‌ی کار آن، در مقالات بعدی توضیحات بیشتری ارائه خواهد شد. ماشینِ قیچی در پردازشِ مُتونِ ورودی (که پیشتر توسط اُپراتورها یا ویراستان انتخاب و تدوین شده‌اند)، کلمات یا عباراتی که تکرار گشته‌اند را شناسایی می‌کند. سپس، ماقبل و مابعدِ آن کلمه یا عبارت را جابه‌جا کرده و با این شیوه خروجی‌های جدیدی می‌سازد.&lt;/p>
&lt;p>برای مثال، نحوه‌ی تولیدِ عبارتی که در ابتدای این متن از فصل بیستم نقل شده را توضیح می‌دهیم:&lt;/p>
&lt;p>&lt;ital>دل از من درباره‌ی آن توضیح منسجم می‌خواهی؟.&lt;/ital>&lt;/p>
&lt;p>&lt;a href="https://twitter.com/30zerMbot/status/1474326479425224723">این خروجی&lt;/a> بر اساسِ دو ورودیِ ساخته شده است.&lt;/p>
&lt;p>ورودی یک (از حافظ):&lt;/p>
&lt;p>&lt;ital>&lt;mark>دل از من&lt;/mark> برد و روی از من نهان کرد / خدا را با که این بازی توان کرد,&lt;/ital>&lt;/p>
&lt;p>ورودی دو (از کافکا، ترجمه‌ی حداد):&lt;/p>
&lt;p>&lt;ital>در ستاره‌ها می‌توان آن را خواند / و دریاها تصویر آن را حمل می‌کنند / جویبارها آن را از کوهسار می‌آورند / و تو ای مرد این‌جا نشسته‌ای و &lt;kbd>از من درباره‌ی آن توضیح منسجم می‌خواهی؟&lt;/kbd> ,&lt;/ital>&lt;/p>
&lt;p>همانطور که رنگ‌ها نشان می‌دهند، ماشینِ قیچی تکرارِ عبارتِ «از من» را یافته، سپس ماقبلِ آن را از ورودی یک و مابعدِ آن را از ورودی دو به یکدیگر چسبانده و عبارت جدیدی تولید کرده.&lt;/p>
&lt;p>&lt;ital>&lt;mark>دل&lt;/mark> از من &lt;kbd>درباره‌ی آن توضیح منسجم می‌خواهی؟&lt;/kbd> .&lt;/ital>&lt;/p>
&lt;p>در مقالات بعدی این مکانیسم با مثال‌های بیشتری توضیح داده خواهد شد.&lt;/p>
&lt;p>پرسشی اینجا مطرح می‌شود. چه کسی تولیداتِ قیچی را نوشته است؟ نویسنده کیست؟ پاسخ به این پرسش سرراست نیست. اُپراتورها مُتونی را برگزیده‌اند و به ماشین داده‌اند؛ ماشین آن‌ها را بُریده و از نو چیده. آیا می‌توان گفت که ماشین نویسنده است و تولیدات تماماً محصولِ ماشین هستند؟ پاسخ قطعاً منفی‌ست، چرا که از سویی انتخابِ متونِ اوّلیه توسط انسان (اُپراتور) انجام گرفته، و از سویی دیگر ماشینِ قیچی فاقد هوش است، به معنا و صرف و نحو حسّاس نیست، هیچ گونه یادگیری ندارد، و تنها به صورت مکانیکی و تصادفی عبارات را جابه‌جا می‌کند (و از همین رو تولیداتِ آن همیشه «بامعنا» یا از لحاظ دستوری «دُرُست» نیستند).&lt;/p>
&lt;p>تولیداتِ ماشین، ترکیبی جدید از مُتونی هستند که پیشتر نوشته شده‌اند—در مثال بالا پیشتر توسط کافکا و حافظ. آیا می‌توان گفت که آن عبارت نوشته‌ی کافکا و حافظ (هر دو) است؟ یا نوشته‌ی شخصی سوّم به نامِ کافِظ (ترکیبِ کافکا و حافظ)؟ به نظر می‌رسد که ابداعِ نویسنده‌ای با نامِ فرضیِ کافِظ و نسبت دادنِ عبارت به او امری‌ست که به جهانِ خیال تعلّق دارد. منسوب نمودنِ عبارت به دو نویسنده‌ی درگذشته از دو جغرافیا و تاریخِ متفاوت نیز امری غیرمنطقی‌ست. پس آیا باید گفت که اُپراتورها نویسنده‌ی این تولیدات هستند؟ اُپراتورهای قیچی امّا نه تنها ادّعا ندارند که نویسنده‌ی این مُتونِ جدید هستند، بلکه تأکیدِ قوی دارند که نویسنده‌ی آن‌ها نیستند! با وجود اینکه مُتونِ ورودی را اُپراتورها انتخاب و تدوین می‌کنند، هیچکس (از جمله اُپراتورها) توییت‌های جنبشِ قیچی یا همان خروجی‌های ماشین را قبل از انتشار ندیده و نمی‌داند. در نهایت پاسخِ ما به پرسشِ «نویسنده کیست؟» این است: جنبشِ قیچی نویسنده‌ی واحد یا یگانه‌ای ندارد. مُتونِ جدید محصول همکاری یا همدستیِ گروهی از انسان‌ها و ماشینِ قیچی هستند. این مُتون باید محصول ساعت‌ها کارِ نویسندگان و ناشرانی پیش از ما، به علاوه‌ی ساعت‌ها کارِ اُپراتورها و ویراستارانِ جنبش و نشر قیچی به حساب بیایند.&lt;/p>
&lt;p>تأملی بر تمایزِ «تألیف» و «تصنیف» در زبان فارسی، به صورت‌بندیِ دقیق‌تری از پروژه‌ی قیچی کمک خواهد کرد. در فارسیِ معاصر، واژه‌ی تألیف در معنایی خاص رایج شده است: «اسمِ مفعولِ تألیف یعنی تألیف‌شده مثل اینکه گوئیم این کتاب تألیفِ فلان است یعنی او آن را تألیف کرده‌است». واژه‌ی «تألیف» امّا، که مصدر است و از زبان عربی، گستره‌ی معناییِ بزرگ‌تری دارد. در اینجا گزیده‌ای از این معانی را که با بحثِ حاضر مرتبطند از لغت‌نامه‌ی دهخدا ذکر می‌کنیم:&lt;/p>
&lt;p>۱. جمع کردن / جمع نمودن / جمع نمودن با ترتیب / سازواری دادن / فراهم آوردن / دو چیز یا چند چیز را با هم پیوستگی و ربط دادن / سازگاری دادن دو چیز یا بیشتر را به‌هم / تألیف چیزی را؛ پیوستگی دادن قسمتی از آن به قسمتی.&lt;/p>
&lt;p>۲. تألیف بین کسان؛ ایجاد الفت دوستی میان آنان / تألیف بین دو تن؛ ایجاد دوستی میان آنان.&lt;/p>
&lt;p>۳. تألیف کتاب؛ گرد آوردن مسائل آن / مُؤَلَّف / گرفتن مطالب و واقعات از کتب عدیده و در یک کتاب نوشتن / نوشتن کتابی که در آن از چند کتاب دیگر مطالب مختلفه را استخراج نموده جمع نمایند برخلاف تصنیف / گاهی تألیف که مصدر است به معنی اسم مفعول نیز می‌آید در این صورت کتابی باشد که در آن از چند کتب مطالب را جمع نموده باشند و این مستفاد است از کتب لغت و شروح / اسم مفعول تألیف یعنی تألیف شده مثل اینکه گوئیم این کتاب تألیف فلان است یعنی او آن را تألیف کرده است / ج، تآلیف. مجازاً در تداول فارسی بر کتاب یا دفتر مدون اطلاق شود / نکته ای رانده‌ام که تألیفی‌ست، قطعه‌ای گفته‌ام که دیوانی‌ست (مسعودسعد) / و خواننده‌ی این کتاب باید که وضع و غرضی که در جمع و تألیف آن بوده‌است بشناسد (کلیله و دمنه).&lt;/p>
&lt;p>۴. هزار کردن / تألیف اَلف. تکمیل آن. / تألیف اَلف؛ نوشتن آن.&lt;/p>
&lt;p>۵. در اصطلاح عبارت است از قرار دادن اشیاء بسیار چنانکه بر آن‌ها یک اسم اطلاق شود خواه میان اجزاء آن از لحاظ تقدم و تأخر نسبتی باشد یا نه.&lt;/p>
&lt;p>۶. ترکیب خاصی از ادویه‌ای که طبیبی دستور دهد.&lt;/p>
&lt;p>۷. علم تألیف، علم موسیقی است و آن از اصول ریاضی و علمی است که در آن از احوال نغمه‌ها بحث می‌شود. پس موضوع آن نغمه‌ها است.&lt;/p>
&lt;p>تغییراتِ پهنه‌ی معناییِ واژه‌ی «تألیف» بی‌شک به رواجِ واژه‌ی «مؤلف» مربوط است. «مؤلف» به عنوانِ معادلِ author، به طور خاص در برگردانِ عبارتِ رولان بارت (مرگِ مؤلف)، در زبانِ نقدِ ادبی جاافتاده است. در فارسیِ معاصر، «تألیف» و «مؤلف» در مقابل «ترجمه» و «مترجم» قرار گرفته‌اند: تألیف کرده یعنی خودش نوشته؛ ترجمه کرده یعنی از زبانِ دیگری برگردانده. قدیم‌تر، چنان که از معنای شماره‌ی ۳ (در بالا) برمی‌آید، «تألیف» در مقابلِ «تصنیف» تعریف می‌شده: «تألیف» کتابی‌ست که گردآوری شده؛ «تصنیف»، به یادداشتِ مرحوم دهخدا، یعنی «کتابی را از خود نوشتن». و همین‌طور ذیل «مصنّف» در لغت‌نامه‌ی دهخدا می‌خوانیم: «نويسندهٔ کتاب. نگارندهٔ جزوه و رساله و کتاب. معمولاً بين مصنف و مؤلف فرق گذارند بدين معنی که‌ مصنف کسی را گويند که همه يا بيشتر مطالب‌ و محتوای کتاب انديشهٔ خود او و به ابتکار خود اوست ولی مؤلف کسی است که همه يا بيشتر مطالب را از ديگران گرد آورد و گاهی‌ نيز بين آن دو فرقی نگذارند چنانکه درگذشته ‌نيز چنين بوده و سعدی در گلستان مصنف را با مؤلف، و تصنيف را با تأليف مترادف آورده‌است‌».&lt;/p>
&lt;p>جنبشِ قیچی یک حرکتِ تألیفی است؛ امّا «تألیف» نه به معنای رایجِ امروزین، بلکه به آن هفت معنی که در بالا آمده. این هفت معنی را از آخر به اوّل خلاصه‌تر می‌بُریم: در آن از احوالِ نغمه‌ها بحث می‌شود / ترکیب خاصی از ادویه / چنانکه بر آن‌ها یک اسم اطلاق شود / هزار کردن / گرفتن مطالب و واقعات از کتب عدیده و در یک کتاب نوشتن / ایجادِ الفتِ دوستی میان آنان / دو چیز یا چند چیز را با هم پیوستگی و ربط دادن.&lt;/p>
&lt;p>«جنبشِ قیچی» مرگِ مؤلّف نیست؛ تولّدِ مؤلّف است. تولّد مؤلّفی که نویسنده‌ی خودمختارِ خودبنیادِ استاندارد نیست، بلکه گرد‌آورنده است و سازواری‌دهنده. او با کمک ابزارهای نوینِ عصرِ حاضر، ایستاده بر شانه‌های سنّت‌های گوناگونِ ادبیاتِ جهان—از کلیله و دمنه تا تزارا و بورخس—به سراغ کتابخانه‌ی زبان فارسی رفته است تا گوشه‌ای از آن را به شکلِ دیگری و به آفرینشی زیبا با شما به اشتراک بگذارد.&lt;/p></description></item></channel></rss>